<html xmlns="http://www.w3.org/1999/xhtml">
<body>
<p>
<b>Oft</b> him anhaga      are gebideð,<br>
metudes miltse,       þeah þe he modcearig<br>
geond lagulade      longe sceolde<br>
hreran mid hondum      hrimcealde sæ,<br>
wadan wræclastas.       Wyrd bið ful aræd!<br>
Ne mæg werig mod      wyrde wiðstondan,<br>
ne se hreo hyge      helpe gefremman.<br>
Forðon domgeorne      dreorigne oft<br>
in hyra breostcofan      bindað fæste.<br>
Wat se þe cunnað,<br>
hu sliþen bið      sorg to geferan,<br>
þam þe him lyt hafað      leofra geholena.<br>
</p>
</body>
</html>